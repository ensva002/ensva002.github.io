Første gang du starter Godot blir du spurt om du vil åpne *asset biblioteket*, kanseller dette. Så klikker du på knappen oppe til venstre `+ New`, velg mappen du vil ha prosjektet i, så skriver du inn prosjektnavnet og trykker på `Create & Edit`

![](../media/01-first.gif) 

Nå vil du se dette vinduet:

![](../media/01-3dstart.png)

Oppe til venstre ser du `Scene` vinduet, her vil du etterhvert se alle nodene som ligger i senen du jobber på.

Nede til venstre ser du `File System`. Her vises alle prosjektfilene dine, alle filer som ligger i samme mappe som prosjektet.

Helt til høyre ser du `Inspector`. Her vil du se alle egenskapene du kan endre på når du har valgt en node. F.eks. posisjon, størrelse, hvilke tekstur den bruker hvilken lyd den spiller av osv osv.

I midten ser du viewporten din. Nå viser den en tom 3D scene, du kan bytte mellom hva som vises med knappene helt øverst i Godot vinduet: `2D` `3D` og `Script`. På toppen av viewporten er det en rad med verktøy, denne er dynamisk slik at verktøyene byttes ut basert på hva du driver med. Men her er de du kommer til å bruke mest:

![](../media/01-modify.gif)

Legg merke til at noden som heter "Icon" blir valgt, det er noden som er valgt i `Scene` som blir påvirket av verktøyene.

For å flytte deg rundt i viewporten kan du klikke med musehjulet og dra eller holde inne mellomromstasten og dra. Om du bruker touchpad kan du dra med to fingre.

![](../media/01-move.gif)

Den tynne blå ruten du ser er spillets "kamera" alt som spiller skal se må være innenfor denne ruten.

Nå kan du gå videre til [1 - Sprite Animation](1_-_Sprite_Animation.html)