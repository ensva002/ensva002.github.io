<!DOCTYPE html>
	<html lang="en">
	<head>
	    <meta charset="UTF-8">
	    <meta name="viewport" content="width=device-width, initial-scale=1.0">
	    <link rel=icon type=image/svg+xml href=../favicon.svg>
	    <link rel=stylesheet href=style.css>
	    <link id="codeStyle" rel=stylesheet href=prism.css>
	    <script type=module src=script.js></script>
	    <script type=module src=prism.js></script>
	    <title>1 - Opprette prosjekt</title>
	</head>
	<body>
	    <div id="canvas">
	        <div id="overview"></div>
	        <div id="content">
	            <h1>1 - Opprette prosjekt</h1>
	            <p>Første gang du starter Godot blir du spurt om du vil åpne <em>Asset
Library</em> – avbryt dette. Klikk deretter på knappen øverst til
venstre, <strong>+ New</strong>. Velg mappen du vil lagre prosjektet i,
skriv inn prosjektnavnet, trykk på <strong>Create Folder</strong>, og
til slutt <strong>Create &amp; Edit</strong>.</p>
<p><em>Dersom du allerede har et prosjekt som ikke vises, kan du klikke
på <strong>Import</strong> og bla deg frem til der du har det
lagret.</em> <img src="../media/01-first.gif" /> Nå vil du se dette
vinduet:</p>
<p><img src="../media/01-3dstart.png" /></p>
<p>Øverst til venstre ser du <strong>Scene</strong>-vinduet. Her vil du
etter hvert se alle nodene som ligger i scenen du jobber på.</p>
<p>Nede til venstre finner du <strong>FileSystem</strong>. Her vises
alle prosjektfilene dine – altså alle filer som ligger i samme mappe som
prosjektet.</p>
<p>Helt til høyre ser du <strong>Inspector</strong>. Her vises alle
egenskapene du kan endre på når du har valgt en node, for eksempel
posisjon, størrelse, hvilken tekstur den bruker, hvilken lyd den spiller
av osv.</p>
<p>I midten ser du viewporten din. Foreløpig viser den en tom 3D-scene.
Du kan bytte mellom ulike visninger med knappene øverst i Godot-vinduet:
<strong>2D</strong>, <strong>3D</strong> og <strong>Script</strong>. På
toppen av viewporten er det en rad med verktøy. Denne er dynamisk, slik
at verktøyene byttes ut basert på hva du gjør. Animasjonen viser de du
kommer til å bruke mest:</p>
<p><img src="../media/01-modify.gif" /></p>
<p>Legg merke til at noden som heter <strong>“Icon”</strong> blir valgt.
Det er noden som er valgt i <strong>Scene</strong>-vinduet som påvirkes
av verktøyene.</p>
<p>For å navigere i viewporten kan du klikke med musehjulet og dra eller
holde inne <strong>mellomromstasten</strong> og dra. Hvis du bruker en
touchpad, kan du dra med to fingre.</p>
<p><img src="../media/01-move.gif" /></p>
<p>Den tynne blå ruten du ser, er spillets “kamera” – alt spilleren skal
se, må være innenfor denne ruten.</p>
	        </div>
	    </div>
	</body>
	</html>
